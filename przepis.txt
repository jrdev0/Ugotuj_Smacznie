ZUPA KRUPNIK 

1 łyżka masła
1 łyżka oliwy
1 cebula
1 marchewka
1 pietruszka
3 łyżki kaszy jęczmiennej drobnej
2 litry rosołu lub bulionu*
4 ziemniaki
1 łyżka posiekanego koperku

Przygotowanie

W garnku na maśle i oliwie zeszklić pokrojoną w kosteczkę cebulę. Dodać obraną i pokrojoną w kosteczkę marchewkę oraz pietruszkę i mieszając smażyć przez ok. 3 minuty.
Wsypać kaszę, wlać gorący bulion i zagotować. Przykryć, zmniejszyć ogień i gotować przez ok. 5 minut.
Dodać obrane i pokrojone w kosteczkę ziemniaki i gotować przez ok. 10 minut. Posypać koperkiem i podawać np. z pieczywem.
 
 
Wskazówki

* np. drobiowy, warzywny, domowy lub z kostki, lub domowa kostka rosołowa




